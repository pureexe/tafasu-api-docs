# แนะนำ TAFASU api
เนื่องจากในปัจจุบันนี้ระบบ TAFASU ยังอยู่ในสถานะ Beta ดังนั้น API อาจจะได้ผลลัพธ์ไม่ตรงกับที่เอกสารกำหนดไว้ หากพบปัญหาเช่นนั้น ได้โปรดแจ้งให้เราทราบที่ https://www.facebook.com/tafasu/ แล้วเราจะจัดการปรับปรุงเอกสารให้เป็นรุ่นล่าสุดเท่าที่เป็นไปได้

ขณะนี้ TAFASU api นั่นสามารถอ่านข้อมูลได้อย่างเดียวเท่านั้นยังไม่สามารถเขียนข้อมูลใดๆลงไปได้ ซึ่งทางเรามีแผนที่จะเพิ่มเติมระบบเขียนข้อมูลเพื่อให้สามารถแก้ไขค่าต่างๆบนเว็บผ่าน API ได้ในภายหลัง

## เส้นทาง
สำหรับเอกสารต่อไปนี้ โปรดพึงระลึกเสมอว่า api ของระบบ TAFASU จะขึ้นต้นด้วย https://www.tafasu.com/api/v1 เสมอ โดย api ของ TAFASU นั้นจะให้บริการผ่าน https เท่านั้น หากท่านไม่ได้ใช้ https จะถูกเปลี่ยนเส้นทางด้วยรหัส 302 ซึ่งอาจเกิดปัญหาขึ้นได้บนบางระบบ

## ลดปริมาณข้อมูล
เนื่องจากเซิฟเวอร์ของ TAFASU จะต้องประมวลผลคำขอจำนวนมาก จึงอยากให้นักพัฒนาทุกท่านลดปริมาณข้อมูลที่ดึงจากเซิฟเวอร์ TAFASU ลงซึ่งนอกจากจะดีต่อเซิฟเวอร์ของ TAFASU แล้วยังทำให้สามารถดึงข้อมูลได้เร็วขึ้นด้วยซึ่งจะมอบประสบการที่ดีให้กับผู้ใช้เป็นอย่างมาก โดยนอกจากการทำ cache ที่ฝั่งของแอปพลิเคชั่นแล้ว ยังสามารถลดปริมาณการส่งข้อมูลลงด้วย limit,page และ fields

### limit
ทุก end-point ข้อมูลจะถูกจำกัดปริมาณที่แสดงได้ไว้เสมอเพื่อไม่ให้เซิฟเวอร์ต้องทำงานหนักเกินไป โดยจะมีให้ใช้งานเฉพาะ end-point ที่ตอบกลับเป็น array โดยค่าเริ่มต้นแล้ว tafasu จะตอบกลับ 10 ชุดข้อมูล แต่ผู้ใช้สามารถ เพิ่ม ?limit=20 เพื่อดึง 20 ชุดข้อมูลแทนได้ โดยข้อมูลทั้งหมดสามารถ แสดงได้อยู่ในช่วง 1-100 ชุดข้อมูล หากค่าของ limit มากกว่า 100 ระบบจะตอบกลับเพียง 100 เสมอ

### page
เป็นตัวบอกว่าหน้าปัจจุบันของข้อมูล เนื่องจากตัวแปร limit อาจะทำให้ข้อมูลแสดงผลได้ไม่ครบถ้วน จึงทำการแบ่งออกเป็นหน้าๆ โดยสามารถเปลี่ยนหน้าโดยการเติม ?page=2 หรือเลขหน้าที่ต้องการได้ โดยการนับเลขหน้านั้นจะเริ่มนับที่หน้า 1

### fields
เป็นตัวแปรบอกชุดข้อมูลที่จะให้แสดงผลเพื่อเลือกเพียงข้อมูลที่ต้องการเท่านั้น ตัวอย่างเช่น หากเราทำการเรียก GET: https://www.tafasu.com/api/v1/anime?fields=name จะแสดงเฉพาะชื่อเรื่องเท่านั้น ซึ่งแต่ละ end-point จะมี fiedls ที่แตกต่างกันออกไป

## สารบัญ
End-Point                      | หน้าที่
-------------------------------|----------------------------------------
[/anime](anime.md)                                | อ่านรายการอนิเมะทั้งหมด และค้นหาอนิเมะ
[/anime/recent](anime_recent.md)                  | อ่านอนิเมะตอนที่เพิ่งถูกเพิ่มเข้ามา
[/anime/:alias](anime_alias.md)                   | อ่านข้อมูลของอนิเมะเรื่องที่กำหนด
[/anime/:alias/projects](anime_project.md)        | อ่านโปรเจคของแฟนซับที่ทำเรื่องนี้
[/fansub](fansub.md)                              | อ่านรายชื่อแฟนซับทั้งหมด และค้นหาแฟนซับ
[/fansub/:alias](fansub_alias.md)                 | อ่านข้อมูลแฟนซับที่กำหนด
[/fansub/:alias/projects](fansub_project.md)      | อ่านโปรเจคทั้งหมดของแฟนซับที่กำหนด
[/fansub/:alias/recent](fansub_recent.md)         | อ่านตอนอนิเมะที่เพิ่งถูกเพิ่มมาด้วยแฟนซับที่กำหนด
[/genre](genre.md)                                | อ่านประเภทอนิเมะทั้งหมด
[/genre/:alias](genre_alias.md)                   | อ่านรายชื่ออนิเมะที่ถูกจัดเป็นประเภทที่กำหนด
[/news](news.md)                                  | อ่านรายชื่อประกาศทั้งหมด
[/news/:id](news_id.md)                           | อ่านข้อความประกาศที่กำหนด
[/project](project.md)                            | อ่านโปรเจคทั้งหมด
[/project/:id](project_id.md)                     | อ่านข้อมูลโปรเจคที่กำหนด
[/project/:id/episode](project_episode.md)        | อ่านตอนที่ถูกเพิ่มไปยังโปรเจคที่กำหนด
[/schedule](schedule.md)                          | อ่านตารางปล่อยของแฟนซับ
[/schedule/:day](schedule_day.md)                 | อ่านตารางของอนิเมะที่จะปล่อยในแต่ละวัน
[/season](season.md)                              | อ่านรายชื่อซีซั่นทั้งหมด
[/season/:alias](season_alias.md)                 | อ่านรายชื่ออนิเมะในซีซั่นที่กำหนด
[/watch](watch.md)                                | อ่านข้อมูลสำหรับดูอนิเมะที่กำหนด
[ERROR_CODE](error_code.md)                       | รหัสข้อผิดพลาด
